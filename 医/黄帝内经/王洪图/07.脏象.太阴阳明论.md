# 太阴阳明论

> 《太阴阳明论》

## 简述
实则责阳明，虚则责太阴

## 分段论述

黄帝问曰：太阴阳明为表里，脾胃脉也，生病而异者何也。歧伯对曰：阴阳异位，更虚更实，更逆更从，或从内，或从外，所从不同，故病异名也。帝曰：愿闻其异状也。歧伯曰：阳者，天气也，主外；阴者，地气也，主内。故阳道实，阴道虚。故犯贼风虚邪者，阳受之；食饮不节起居不时者，阴受之。阳受之，则入六府，阴受之，则入五藏。入六府，则身热不时卧，上为喘呼；入五藏则䐜满闭塞，下为飱泄，久为肠澼。故喉主天气，咽主地气。故阳受风气，阴受湿气。故阴气从足上行至头，而下行循臂至指端；阳气从手上行至头，而下行至足。故曰：阳病者，上行极而下，阴病者，下行极而上。故伤于风者，上先受之；伤于湿者，下先受之

- 不时卧：疑为‘不得卧’，阳邪郁积，多烦躁不得安，岂能安卧？
- 上为喘呼：阳邪上扰，犯肺而不得正常宣发，故而致于喘呼
- 飱泄：完谷不化

帝曰：脾病而四肢不用，何也？
- 脾有病何致四肢运动不行？

岐伯曰：四肢皆禀气于胃，而不得至经，必因于脾，乃得禀也。今脾病不能为胃行其津液，四肢不得禀水谷气，气日以衰，脉道不利，筋骨肌肉，皆无气以生，故不用焉。
- 至经：直接到达。四肢所受之水谷虽然来自于胃气，但胃气并不能直接将水谷之气运送至四肢，还需要通过脾的作用

帝曰：脾不主时，何也？

岐伯曰：脾者土也，治中央，常以四时长四脏，各十八日寄治，不得独主于时也。脾脏者，常著胃土之精也。土者，生万物而法天地，故上下至头足，不得主时也。

帝曰：脾与胃以膜相连耳，而能为之行其津液，何也？

岐伯曰：足太阴者三阴也，其脉贯胃属脾络嗌，故太阴为之行气于三阴。阳明者表也，五脏六腑之海也，亦为之行气于三阳。脏腑各因其经而受气于阳明，故为胃行其津液。四肢不得禀水谷气，日以益衰，阴道不利，筋骨肌肉，无气以生，故不用焉

## 理论小结

- 燥湿相济，升降相因
- 脾湿而喜燥，胃燥而喜湿
- 脾以升为顺，胃以降为和

> 萎（缩）证，如小儿麻痹证，初期阶段都是肺、胃有热，而致津液不得化生，从而四肢不得濡养
