# 经脉别论

> 《经脉别论》

## 简述


## 分段论述

黄帝问曰：人之居处动静勇怯，脉亦为之变乎。歧伯对曰：凡人之惊恐恚劳动静，皆为变也。是以夜行则喘出于肾，淫气病肺。有所堕恐，喘出于肝，淫气害脾。有所惊恐，喘出于肺，淫气伤心。度水跌仆，喘出于肾与骨，当是之时，勇者气行则已，怯者则著而为病也。故曰：诊病之道，观人勇怯骨肉皮肤，能知其情，以为诊法也。故饮食饱甚，汗出于胃。惊而夺精，汗出于心。持重远行，汗出于肾。疾走恐惧，汗出于肝。摇体劳苦，汗出于脾。故春秋冬夏，四时阴阳，生病起于过用，此为常也

- 居处环境、人的动静、勇敢与怯懦，对人的气血运行是否有改变呢
- 恚：小怒
- 淫气：乱气，亦有盛气的意思
- 堕恐：此处恐疑为坠，指从上降至下。坠堕伤筋
- 有所惊恐，喘出于肺，淫气伤心：惊恐气乱于肺，上焦气息紊乱，故而伤心（惊则心无所依）
- 持重，伤骨
- 疾走，古之走相当于现在的跑，伤筋
- 劳苦，肌肉承之，故而伤脾