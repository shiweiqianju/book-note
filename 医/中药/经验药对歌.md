# 肺病门
桑叶杭菊甘苦味，疏散肺卫风热宜。

前胡杏仁入太阴，咳嗽初起肺气宣。

桑皮配伍淡黄芩，泻肺泄热功独奇。

野荞麦根连翘合，肺系热甚咽咳清。

麻黄宣肺杏仁配，降气化痰喘息平。

苡仁杏仁共入方，化湿除痰止咳灵。

痰热贝母瓜蒌皮，寒痰半夏陈皮连。

款冬紫菀亦治咳，理肺温润痰嗽痊。

热伤肺阴津液耗，芦根石斛用须鲜。

沙参麦冬甘苦寒，清金润肺服之良。

胖大海合净蝉衣，化痰开音疗效强。

旋复花加海浮石，痰鸣气逆哮喘尝。

补骨脂兼紫石英，补肾敛肺上气宁。

人参蛤蚧治虚喘，纳气归肾研末珍。

仙鹤草伍白芨片，功专止血安肺金。

# 心脑病门

黄芪宜共人参配，心气虚弱首当宗。

孩儿参合丹参投，益气行血心痹崇。

胸膺痞闷或隐痛，香附郁金两相从。

当归身兼酸枣仁，营血不足心怔忡。

温补心阳桂与草，止汗除烦药力宏。

蜜炙远志淮小麦，安神宁心总堪供。

夜交藤偕合欢皮，通治失眠建奇功。

痰火内发心官病，菖蒲郁金宣窍好。

类中胆星天竺黄，豁痰清热不应少。

半身不遂亦可治，地龙牛膝用需早。

心下支饮金匮方，白术泽泻疗昏冒。

天麻更同白蒺藜，头晕目眩常取效。

景天三七徐长卿，研吞能愈癫痫扰。

# 脾胃病门

柴胡黄芩升降调，肝胃不和法宜晓。

芍药甘草缓急求，苏梗香附疏理好。

八月札共九香虫，通则不痛气滞解。

丹参若同血竭配，痛则不通血瘀化。

旋复代赭治嗳气，降逆宣中仲师旨。

呃忒频仍尚有方，柿蒂应偕刀豆子。

知母相与净连翘，胃脘灼热服之愈。

扁豆山药补中虚，嘈杂思食毋庸虑。

白螺丝壳能制酸，更增瓦楞效益显。

纳谷式微劝加餐，木瓜乌梅添酸味。

腹痛泄泻木乘土，白术还需连白芍。

全瓜蒌合望江南，便秘何愁取入药。

# 肝胆病门

柴胡配合制香附，疏肝理气病乃康。

厥阴热郁黄芩入，伍以连翘力更强。

川楝玄胡治胁痛，气血并调古有方。

田基黄偕鸡骨草，清肝泄热效亦彰。

阴亏生地白芍药，血虚归身首乌当。

女贞子与墨旱莲，乙癸同源双补良。

鳖甲再加生牡蛎，软坚消症用勿忘。

葫芦麦柴疗膨胀，煎汤代水法尤臧。

茵陈若获栀子襄，功擅利湿兼退黄。

金钱草共海金沙，肝胆结石自能攘。

# 肾病门

肾虚汗出逢于风，风水黄芪防己使。

白术宜将山药添，健脾益肾法可恃。

巴戟仙茅温肾阳，滋肾生地山茱萸。

知母更兼川黄柏，下焦湿热自相需。

南芡实加白莲须，固肾涩精功殊显。

萆薢分清石韦配，小溲混浊称灵验。

菟丝子合覆盆子，溺有余沥用能疗。

贯仲炭与荠菜花，血尿投之效亦优。