### 贼克门一

取课先从下贼呼，如无下贼上克初。  
初传之上名中次，中上加临末上居。  
三传即定天盘将，此是入式法第一。

### 比用门二

下贼或三二四侵，如逢上克亦同云。  
常将天日比神用，阳日用阳阴用阴。  
若遇俱比俱不比，立法别有涉害陈。

### 涉害门三

涉害行来本家止，路逢多克发用奇。  
孟为见机仲察微，复等戊干日上宜。

### 遥克门四

四课无克号为遥，日与神兮递互招。  
先取遥神克其日，如无方取日来遥。  
复有两神来克日，或有日去克两神。  
当择日干比者用，阳日用阳阴用阴。

### 昴星门五

无遥无克昴星穷，阳仰阴俯酉位中。  
刚日先辰而后日，柔日先干而后辰。

> - 阳日地盘酉上为用，支上为中，干上为末
> - 阴日天盘酉下为用，干上为中，支上为末

### 别责门六

四课不全三课备，无遥无克别责例。  
刚日干合上头神，柔日支前三合取。  
皆以天上作初传，阴阳中末干中寄。  
刚三柔六共九课，此课先贤俱隐秘。

> 中末皆用干上

### 八专门七

两课无克号八专，阳日日阳顺行三。  
阴日辰阴逆三位，中末总向日上眠。

> 中末皆用干上

### 伏吟门八

伏吟有克还为用，无克刚干柔取辰。  
迤逦刑之作末传，从兹玉历识其真。  
若也自刑为发用，次传颠倒日辰并。  
次传更复自刑者，冲取末传不论刑。

> - 初传取法有二：
>   1. 有贼克，以贼克法取初
>   2. 无贼克，阳日取干上(自任)，阴日取支上(自信)
> - 中传取法有二(依上法取得初传)：
>   1. 初不自刑，取初传二刑、三刑为中
>   2. 初若自刑，颠倒日辰为中
> - 末传取法有二(依上法取得中传)：
>   1. 中不自刑且不是二刑(子卯)，继续取三刑中剩余的那个为末
>   2. 中若自刑或为子卯，则取中传冲神为末(杜传)

### 返吟门九

返吟有克亦为用，无克别有井栏名。  
若知六日该无克，丑未同干丁己辛。  
丑日登名未太乙，辰中日末识原因。

> - 有克，仍以贼克取三传(这里与伏吟中末取法不一样)
> - 无克，丑日登明为用，未日太乙为用；支上为中，干上为末(中末取法同昴星阳日)
