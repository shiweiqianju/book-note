# ䷀ 乾为天 - 一
* 乾：元亨利贞
* 初九：潜龙勿用。
* 九二：见龙在田，利见大人。
* 九三：君子终日乾乾，夕惕若，厉无咎。
* 九四：或跃在渊，无咎。
* 九五：飞龙在田，利见大人。
* 上九：亢龙有悔。
* 用九：见群龙无首，吉。
--------
* 彖曰： 大哉乾元，万物资始，乃统天。云行雨施，品物流形；大明终始，六位时成，时乘六龙以御天。乾道变化，各正性命，保合太和，乃利贞。首出庶物，万国咸宁。
--------
* 象曰：天行，健，君子以自强不息。
--------
* “潜龙勿用”，阳在下也。“见龙在田”，德施普也。“终日乾乾”，反复道也。“或跃在渊”，进无咎也。“飞龙在田”，大人造也。“亢龙有悔”，盈不可久也。用九，天德不可为首也。
* 《文言》曰：元者，善之长也。亨者，嘉之会也。利者，义之和也。贞者，事之干也。君子体仁，足以长人。嘉会，足以合礼。利物，足以和义。贞固，足以干事。君子行此四德者，故曰：“乾，元亨利贞”。
* 初九曰：“潜龙勿用”，何谓也？子曰：“龙德而隐者也。不易乎世，不成乎名；遯(遁)世无闷，不见是而无闷；乐则行之，忧则违之，确乎其不可拔，潜龙也。”
* 九二曰：“见龙在田，利见大人”，何谓也？子曰：“龙德而正中者也。庸言之信，庸行之谨，闲邪存其诚，善世而不伐，德博而化。《易》曰：‘见龙在田，利见大人’，君德也。”
* 九三曰：“君子终日乾乾，夕惕若，厉无咎”，何谓也？子曰：“君子进德修业。忠信，所以进德也。修辞立其诚，所以居业也。知至至之，可与几也。知终终之，可与存义也。是故居上位而不骄，在下位而不忧，故乾乾因其时而惕，虽危无咎矣。“
* 九四曰：“或跃在渊，无咎”，何谓也？子曰：“上下无常，非为邪也。进退无恒，非离群也。君子进德修业，欲及时也，故无咎。“
* 九五曰：”飞龙在田，利见大人“，何谓也？子曰：“同声相应，同气相求。水流湿，火就燥。云从龙，风从虎。圣人作而万物睹。本乎天者亲上，本乎地者亲下，各从其类也。”
* 上九曰：“亢龙有悔”，何谓也？子曰：“贵而无位，高而无民，贤人在下位而无辅，是以动而有悔也。”
* “潜龙勿用”，下也；“见龙在田”，时舍也；“终日乾乾”，行事也；“或跃在渊”，自试也；“飞龙在天”，上治也；“亢龙有悔”，穷之灾也；乾元“用九”，天下治也。
* “潜龙勿用”，阳气潜藏；“见龙在田”，天下文明；“终日乾乾”，与时偕行；“或跃在渊”，乾道乃革；“飞龙在天”，乃位乎天德；“亢龙有悔”，与时偕极；乾元“用九”，乃见天则。
* 乾元者，始而亨者也；利贞者，性情也。乾始能以美利利天下，不言所利，大矣哉！大哉乾乎！刚健中正，纯粹精也。六药发挥，旁通情也。“时乘六龙”，以御天；“云行雨施”，天下平也。
* 君子以成德为行，日可见之行也。潜志为言也，隐而未见，行而未成，是以君子弗用也。
* 君子学以聚之，问以辩之，宽以居之，仁以行之。《易》曰：“见龙在田，利见大人”，君德也。
* 九三重刚而不中，上不在天，下不在田，故“乾乾”因时而“惕”，虽危“无咎”矣。
* 九四重刚而不中，上不在天，下不在田，中不在人，故“或”之。“或”之者、疑之也，故“无咎”。
* 夫“大人”者、与天地合其德，与日月合其明，与四时合其序，与鬼神合其吉凶，先天而天弗违，后天而奉天时。天且弗违，而况人乎？况于鬼神乎？
* “亢”之为言也。知进而不知退，知存而不知亡，知得而不知丧。其唯圣人乎！知进退存亡而不失其正者，其唯圣人乎！

# ䷁ 坤为地 - 二
* 坤：元亨，利牝马之贞。君子有攸往，先迷后得主。利西南得朋，东北丧朋。安贞吉。
--------
* 彖曰：至哉坤元，万物资生，乃顺承天。坤厚载物，德合无疆。含弘光大，品物咸亨。牝马地类，行地无疆，柔顺利贞。君子攸行，先迷失道，后顺得常。“西南得朋”，乃与类行；“东北丧朋”，乃终有庆。安贞之吉，应地无疆。
--------
* 大象曰：地势，坤；君子以厚德载物。
--------
* 初六：履霜，坚冰至。
> * 象曰：履霜坚冰，阴始凝也。驯致其道，至坚冰也。
* 六二：直方，大，不习，无不利。
> * 象曰：六二之动，直以方也。不习，无不利，地道光也。
* 六三：含章可贞；或从王事，无成有终。
> * 象曰：含章可贞，以时发也。或从王事，知光大也。
* 六四：括囊，无咎无誉。
> * 象曰：括囊无咎，慎不害也。
* 六五：黄裳，元吉。
> * 象曰：黄裳元吉，文在中也。
* 上六：龙战于野，其血玄黄。
> * 象曰：龙战于野，其道穷也。
* 用六：利永贞。
> * 象曰：用六永贞，以大终也。
--------
* 《文言》曰：坤至柔而动也刚，至静而德方，后得主而有常，含万物而化光。坤道其顺乎！承天而时行。
* 积善之家必有余庆；积不善之家必有余殃。臣弑其君，子弑其父，非一朝一夕之故，其所由来者渐矣，由辩之不早辩也，《易》曰：“履霜，坚冰至”，盖言顺也。
* 直其正也，方其义也。君子敬以直内，义以方外，敬义立而德不孤。“直方，大，不习，无不利”，则不疑其所行也。
* 阴虽有美，含之，以从王事，弗敢成也。地道也，妻道也，臣道也。地道无成而代有终也。
* 天地变化，草木蕃。天地闭，贤人隐。《易》曰：“括囊，无咎无誉”，盖言谨也。
* 君子黄中通理，正位居体，美在其中，而畅于四支，发于事业，美之至也。
* 阴疑于阳，必战。为其嫌于无阳也，故称龙焉。犹未离其类也，故称血焉。夫“玄黄”者，天地之杂也，天玄而地黄。

# ䷂ 水雷屯 - 三
* 屯：元亨。利贞，勿用有攸往。利建侯。
--------
* 彖曰：屯，刚柔始交而难生。动乎险中，大亨贞。雷雨之动满盈，天造草昧，宜建侯而不宁。
--------
* 大象曰：云雷，屯；君子以经纶。
--------
* 初九：磐桓，利居贞，利建侯。
> * 象曰：虽磐桓，志行正也。以贵下贱，大得民也。
* 六二：屯如，邅如，乘马班如。匪寇，婚媾。女子贞不字，十年乃字。
> * 象曰：六二之难，乘刚也。十年乃字，反常也。
* 六三：即鹿无虞，惟入于林中；君子几不如舍。往吝。
> * 象曰：即鹿无虞，以从禽也。君子舍之，往吝穷也。
* 六四：乘马班如，求婚媾，往吉，无不利。
> * 象曰：求而往，明也。
* 九五：屯其膏，小贞吉，大贞凶。
> * 象曰：屯其膏，施未光也。
* 上六：乘马班如，泣血涟如。
> * 象曰：泣血涟如，何可长也。

# ䷃ 山水蒙 - 四
* 蒙：亨。匪我求童蒙，童蒙求我。初筮告，再三渎，渎则不告。
--------
* 彖曰：蒙，山下有险，险而止，蒙。“蒙，亨”，以亨行，时中也。“匪我求童蒙，童蒙求我”，志应也。“初筮告”，以刚中也；“再三渎，渎则不告”，渎蒙也。蒙以养正，圣功也。
--------
* 大象曰：山下出泉，蒙。君子以果德育行。
--------
* 初六：发蒙，利用刑人，用说桎梏，以往吝。
> * 象曰：利用刑人。
* 九二：包蒙吉，纳妇吉，子克家。
> * 象曰：子克家，刚柔接也。
* 六三：勿用娶女，见金夫，不有躬，无攸利。
> * 象曰：勿用娶女，行不顺也。
* 六四：困蒙，吝。
> * 象曰：困蒙之吝，独远实也。
* 六五：童蒙，吉。
> * 象曰：童蒙之吉，顺以巽也。
* 上九：击蒙，不利为寇，利御寇。
> * 象曰：利用御寇，上下顺也。

# ䷄ 水天需 - 五
* 需：有孚，光亨，贞吉。利涉大川。
--------
* 彖曰：需，须也。险在前也。刚健而不陷，其义不困穷矣。“需有孚，光亨，贞吉”，位乎天位，以中正也。“利涉大川”，往有功也。
--------
* 大象曰：云于天上，需。君子以饮食宴乐。
--------
* 初九：需于郊，利用恒，无咎。
> * 象曰：需于郊，不犯难行也；利用恒，无咎，未失常也。
* 九二：需于沙，小有吉，终吉。
> * 象曰：需于沙，衍在中也；虽小有言，以吉终也。
* 九三：需于泥，致寇至。
> * 象曰：需于泥，灾在外也，自我致寇，敬慎不败也。
* 六四：需于血，出自穴。
> * 象曰：需于血，顺以听也。
* 九五：需于酒食，贞吉。
> * 象曰：酒食贞吉，以中正也。
* 上六：入于穴，有不速之客三人来，敬之终吉。
> * 象曰：不速之客来，敬之终吉。虽不当位，未失其大也。

# ䷅ 天水讼 - 六
* 讼：有孚，窒惕，中吉，终凶。利见大人，不利涉大川。
--------
* 彖曰：讼，上刚下险，险而健，讼。“讼有孚，窒惕，中吉”，刚来而得中也。“终凶”，讼不可成也。“利见大人”，尚中正也。“不利涉大川”，入于渊也。
--------
* 大象曰：天与水违行，讼。君子以作事谋物。
--------
* 初六：不永所事，小有言，终吉。
> * 象曰：不永所事，讼不可长也。虽小有言，其辩明也。
* 九二：不克讼，归而逋；其邑三百户，无眚。
> * 象曰：不克讼，归逋窜也；自下讼上，患至掇也。
* 六三：食旧德，贞厉，终吉；或从王事，无成。
> * 象曰：食旧德，从上吉也。
* 九四：不可讼；复即命；渝，安贞，吉。
> * 象曰：复即命；渝，安贞，不失也。
* 九五：讼，元吉。
> * 象曰：讼，元吉，以中正也。
* 上九：或锡之鞶带，终朝三褫之。
> * 象曰：以讼受服，亦不足敬也。

# ䷆ 地水师 - 七
* 师：贞，丈人吉，无咎。
--------
* 彖曰：师，众也；贞，正也。能矣众正，可以王矣。刚中而应，行险而顺，以此毒天下，而民从之，吉又何咎矣！
--------
* 大象曰：地中有水，师。君子以容民畜众。
--------
* 初六：师出以律，否臧凶。
> * 象曰：师出以律，失律凶也。
* 九二：在师中，吉，无咎；王三锡命。
> * 象曰：在师中，吉，承天宠也。王三锡命，怀万邦也。
* 六三：师或舆尸，凶。
> * 象曰：师或舆尸，大无功也。
* 六四：师左次，无咎。
> * 象曰：左次无咎，未失常也。
* 六五：田有禽，利执言，无咎；长子帅师，弟子舆尸，贞凶。
> * 象曰：长子帅师，以中行也，弟子舆尸，使不当也。
* 上六：大君有命，开国承家；小人勿用。
> * 象曰：大君有命，以正功也；小人勿用，必乱邦也。

# ䷇ 水地比 - 八
* 比：吉。原筮，元永贞，无咎；不宁方来，后夫凶。
--------
* 彖曰：比，吉也。比，辅也，下顺从也。“原筮，元永贞，无咎”，以刚中也。“不宁方来”，上下应也；“后夫凶”，其道穷也。
--------
* 大象曰：地上有水，比。先王以建万国，亲诸侯。
--------
* 初六：有孚比之，无咎；有孚盈缶，终来有他吉。
> * 象曰：比之初六，有他吉也。
* 六二：比之自内，贞吉。
> * 象曰：比之自内，不自失也。
* 六三：比之匪人。
> * 象曰：比之匪人，不亦伤乎。
* 六四：外比之，贞吉。
> * 象曰：外比于贤，以从上也。
* 九五：显比；王用三驱，失前禽；邑人不诫，吉。
> * 象曰：显比之吉，位中正也；舍逆取顺，失前禽也；邑人不诫，上使中也。
* 上六：比之无首，凶。
> * 象曰：比之无首，无所终也。

# ䷈ 风天小畜 - 九
* 小畜：亨。密雨不云，自我西郊。
--------
* 彖曰：小畜，柔得位而上下应之，曰小畜。健而巽，刚中而志行，乃亨。“密雨不云”，尚往也；"自我西郊"，施未行也。
--------
* 大象曰：风行天上，小畜；君子以懿文德。
--------
* 初九：复自道，何其咎，吉。
> * 象曰：复自道，其义吉也。
* 九二：牵复，吉。
> * 象曰：牵复在中，亦不自失也。
* 九三：舆说辐，夫妻反目。
> * 象曰：夫妻反目，不能正室也。
* 六四：有孚，血出惕出，无咎。
> * 象曰：有孚惕出，上合志也。
* 九五：有孚挛如，富以其邻。
> * 象曰：有孚挛如，不独富也。
* 上九：既雨既处，尚德载；妇贞厉，月几望；君子征凶。
> * 象曰：既雨既处，德积载也。君子征凶，有所疑也。

# ䷉ 天泽履 - 十
* 履：履虎尾，不咥人，亨。
--------
* 彖曰：履，柔履刚也。说而应乎乾，是以“履虎尾，不咥人，亨”。刚中正，履帝位而不疚，光明也。
--------
* 大象曰：上天下泽，履；君子以辩上下，定民志。
--------
* 初九：素履，往无咎。
> * 象曰：素履之往，独行愿也。
* 九二：履道坦坦，幽人贞吉。
> * 象曰：幽人贞吉，中不自乱也。
* 六三：眇能视，跛能履，履虎尾，咥人，凶；武人为于大君。
> * 象曰：眇能视，不足以有明也。跛能履，不足以与行也。咥人之凶，位不当也。武人为于大君，志刚也。
* 九四：履虎尾，愬愬，终吉。
> * 象曰：愬愬终吉，志行也。
* 九五：夬履，贞厉。
> * 象曰：夬履贞厉，位正当也。
* 上九：视履考祥，其旋元吉。
> * 象曰：元吉在上，大有庆也。

# ䷊ 地天泰 - 十一
* 泰：小往大来，吉亨。
--------
* 彖曰：“泰，小往大来，吉亨。”则是天地交而万物通也，上下交而其志同也。内阳而外阴，内健而外顺，内君子而外小人，君子道长，小人道消也。
--------
* 大象曰：天地交，泰。后以财成天地之道，辅相天地之宜，以左右民。
--------
* 初九：拔茅茹以其汇，征吉。
> * 象曰：拔茅征吉，志在外也。
* 九二：包荒，用冯河，不遐遗。朋亡，得尚于中行。
> * 象曰：包荒，得尚于中行，以光大也。
* 九三：无平不陂，无往不复。艰贞无咎。勿恤其孚，于食有福。
> * 象曰：无往不复，天地际也。
* 六四：翩翩，不富，以其邻，不戒以孚。
> * 象曰：翩翩，不富，皆失实也；不戒以孚，中心愿也。
* 六五：帝乙归妹，以祉元吉。
> * 象曰：以祉元吉，中以行愿也。
* 上六：城复于隍；勿用师，自邑告命，贞吝。
> * 象曰：城复于隍，其命乱也。

# ䷋ 天地否 - 十二
* 否：否之匪人，不利君子贞；大往小来。
--------
* 彖曰：“否之匪人，不利君子贞；大往小来”，则是天地不交而万物不通也，上下不交而天下无邦也。内阴而外阳，内柔而外刚，内小人而外君子。小人道长，君子道消也。
--------
* 大象曰：天地不交，否。君子以俭德辟难，不可荣以禄。
--------
* 初六：拔茅茹，以其汇，贞吉，亨。
> * 象曰：拔茅贞吉，志在君也。
* 六二：包承，小人吉；大人否，亨。
> * 象曰：大人否，亨，不乱群也。
* 六三：包羞。
> * 象曰：包羞，位不当也。
* 九四：有命无咎，畴离祉。
> * 象曰：有命无咎，志行也。
* 九五：休否，大人吉；其亡其亡，系于苞桑。
> * 象曰：大人之吉，位正当也。
* 上九：倾否，先否后喜。
> * 象曰：否终则倾，何可长也。

# ䷌ 天火同人 - 十三
* 同人：同人于野，亨。利涉大川，利君子贞。
--------
* 彖曰：同人，柔得位得中而应乎乾，曰同人。同人曰：“同人于野，亨。利涉大川”，乾行也。文明以健，中正而应，君子正也。唯君子为能通天下之志。
--------
* 大象曰：天与火，同人；君子以类族辨物。
--------
* 初九：同人于门，无咎。
> * 象曰：出门同人，又谁无咎。
* 六二：同人于宗，吝。
> * 象曰：同人于宗，吝道也。
* 九三：伏戎于莽，升其高陵，三岁不兴。
> * 象曰：伏戎于莽，敌刚也。三岁不兴，安行也。
* 九四：乘其墉，弗克攻，吉。
> * 象曰：乘其墉，义弗克也。其吉，则困而反则也。
* 九五：同人，先号咷而​后​笑，大师克相遇。
> * 象曰：同人之先，以中直也。大师相遇，言相克也。
* 上九：同人于郊，无悔。
> * 象曰：同人于郊，志未得也。

# ䷍ 火天大有 - 十四
* 大有：元亨。
--------
* 彖曰：大有，柔得位大中而上下应也，曰大有。其德刚健而文明，应乎天而时行，是以“元亨”。
--------
* 大象曰：火在天上，大有；君子以遏恶扬善，顺天休命。
--------
* 初九：无交害，匪咎；艰则无咎。
> * 象曰：大有初九，无交害也。
* 九二：大车以载，有攸往，无咎。
> * 象曰：大车以载，积中不败也。
* 九三：公用亨于天子，小人弗克。
> * 象曰：公用亨于天子，小人害也。
* 九四：匪其彭，无咎。
> * 象曰：匪其彭，无咎，明辩晢也。
* 六五：厥孚交如，威如，吉。
> * 象曰：厥孚交如，信以发志也。威如之吉，易而无备也。
* 上九：自天佑之，吉无不利。
> * 象曰：大有上吉，自天佑之。

# ䷎ 地山谦 - 十五
* 谦：亨，君子有终。
--------
* 彖曰：谦：亨，天道下济而光明，地道卑而上行。天道亏盈而益谦，地道变盈而流谦，鬼神害盈而福谦，人道恶盈而好谦。谦尊而光，卑而不可逾，君子之终也。
--------
* 大象曰：地中有山，谦；君子以裒多益寡，称物平施。
--------
* 初六：谦谦君子，用涉大川，吉。
> * 象曰：谦谦君子，卑以自牧也。
* 六二：鸣谦，贞吉。
> * 象曰：鸣谦贞吉，中心得也。
* 九三：劳谦，君子有终，吉。
> * 象曰：劳谦君子，万民服也。
* 六四：无不利，撝谦。
> * 象曰：无不利，撝谦，不违则也。
* 六五：不富，以其邻，利用侵伐，无不利。
> * 象曰：无不利，撝谦，征不服也。
* 上九：鸣谦，利用行师，征邑国。
> * 象曰：鸣谦，志未得也。可用行师，征邑国也。

# ䷏ 雷地豫 - 十六
* 豫：利建侯行师。
--------
* 彖曰：豫，刚应而志行，顺以动，豫。豫，顺以动，故天地如之，而况建侯行师乎？天地以顺动，故日月不过，而四时不忒。圣人以顺动，则刑罚清而民服。豫之时义大矣哉！
--------
* 大象曰：雷出地奋，豫；先王以作乐崇德，殷荐之上帝，以配祖考。
--------
* 初六：鸣豫，凶。
> * 象曰：初六鸣豫，志穷凶也。
* 六二：介于石，不终日，贞吉。
> * 象曰：不终日，贞吉，以中正也。
* 六三：盱豫，悔；迟有悔。
> * 象曰：盱豫有悔，位不当也。
* 九四：由豫，大有得；勿疑，朋盍簪。
> * 象曰：由豫，大有得；志大行也。
* 六五：贞疾，恒不死。
> * 象曰：六五贞疾，乘刚也。恒不死，中未亡也。
* 上六：冥豫，成有渝，无咎。
> * 象曰：冥豫在上，何可长也？

# ䷐ 泽雷随 - 十七
* 随：元亨利贞，无咎。
--------
* 彖曰：随，刚来而下柔，动而悦，随。大亨贞，无咎，而天下随时，随时之义大矣哉！
--------
* 大象曰：泽中有雷，随；君子以向晦入宴息。
--------
* 初九：官有渝，贞吉；出门有交功。
> * 象曰：官有渝，从正吉也。出门有交功，不失也。
* 六二：系小人，失丈夫。
> * 象曰：系小人，弗兼与也。
* 六三：系丈夫，失小子；随有求得，利居贞。
> * 象曰：系丈夫，志舍下也。
* 九四：随有获，贞凶；有孚在道，以明，喝酒。
> * 象曰：随有获，其义凶也；有孚在道，明功也。
* 九五：孚于嘉，吉。
> * 象曰：孚于嘉，吉，位中正也。
* 上六：拘系之，乃从维也；王用亨于西山。
> * 象曰：拘系之，上穷也。

# ䷑ 山风蛊 - 十八
* 蛊：元亨，利涉大川。先甲三日，后甲三日。
--------
* 彖曰：蛊，刚上而柔下，巽而止，蛊。“蛊，元亨”。而天下治也。“利涉大川”，往有事也。“先甲三日，后甲三日”，终则有始，天行也。
--------
* 大象曰：山下有风，蛊；君子以振民育德。
--------
* 初六：干父之蛊，有子，考无咎，厉终吉。
> * 象曰：干父之蛊，意承考也。
* 九二：干母之蛊，不可贞。
> * 象曰：干母之蛊，得中道也。
* 九三：干父之蛊，小有悔，无大咎。
> * 象曰：干父之蛊，终无咎也。
* 六四：裕父之蛊，往见咎。
> * 象曰：裕父之蛊，往未得也。
* 六五：干父之蛊，用誉。
> * 象曰：干父用誉，承以德也。
* 上九：不事王侯，高尚其事。
> * 象曰：不事王侯，志可则也。

# ䷒ 地泽临 - 十九
* 临：元亨，利贞；至于八月有凶。
--------
* 彖曰：临，刚浸而长，说而顺，刚中而应。大亨以正，天之道也。“至于八月有凶”，消不久也。
--------
* 大象曰：泽上有地，临；君子以教思无穷，容保民无疆。
--------
* 初九：咸临，贞吉。
> * 象曰：咸临贞吉，志行正也。
* 九二：咸临，吉无不利。
> * 象曰：咸临，吉无不利，未顺命也。
* 六三：甘临，无忧利；既忧之，无咎。
> * 象曰：甘临，位不当也；既忧之，咎不长也。
* 六四：至临，无咎。
> * 象曰：至临无咎，位当也。
* 六五：知临，大君之宜，吉。
> * 象曰：大君之宜，行中之谓也。
* 上六：敦临，吉，无咎。
> * 象曰：敦临无咎，志在内也。

# ䷒ 风地观 - 二十
* 观：盥而不荐，有孚顒若。
--------
* 彖曰：大观在上，顺而巽，中正以观天下。"观：盥而不荐，有孚顒若"，下观而化也。观天之神道，而四时不忒，圣人以神道设教，而天下服矣。
--------
* 大象曰：风行地上，观；先王以省方观民设教。
--------
* 初六：童观，小人无咎，君子吝。
> * 象曰：初六童观。
* 六二：闚观，利女贞。
> * 象曰：闚观女贞，亦可丑也。
* 六三：观我生进退。
> * 象曰：观我生进退，未失道也。
* 六四：观国之光，利用宾于王。
> * 象曰：观国之光，尚宾也。
* 九五：观我生，君子无咎。
> * 象曰：观我生，观民也。
* 上九：观其生，观民也。
> * 象曰：观其生，志未平也。

# ䷔ 火雷噬嗑 - 二十一
* 噬嗑：亨；利用狱。
--------
* 彖曰：颐中有物，曰噬嗑。噬嗑而亨，刚柔分，动而明，雷电合而章。柔得中而上行，虽不当位，利用狱
--------
* 大象曰：雷电，噬嗑；先王以明罚chi(todo)法。
--------
* 初九：屦校灭趾，无咎。
> * 象曰：屦校灭趾，不行也。
* 六二：噬肤灭鼻，无咎。
> * 象曰：噬肤灭鼻，乘刚也。
* 六三：噬腊肉，遇毒，小吝，无咎。
> * 象曰：遇毒，位不当也。
* 九四：噬干肤，得金矢；利坚贞，吉。
> * 象曰：利坚贞吉，未光也。
* 六五：噬干肉，得黄金，贞厉，无咎。
> * 象曰：贞厉无咎，得当也。
* 上九：何校灭耳，凶。
> * 象曰：何校灭耳，聪不明也。

# ䷕ 山火贲 - 二十二
* 贲：亨；小利有攸往。
--------
* 彖曰：贲，亨，柔来而刚往，故亨。分刚上而文柔，故小利有攸往。刚柔交错，天文也；文明以止，人文也。观乎天文，以察时变；观乎人文，以化成天下。
--------
* 大象曰：山下有火，贲；君子以明庶政，无敢折狱。
--------
* 初九：贲其趾，舍车而徒。
> * 象曰：舍车而徒，义弗乘也。
* 六二：贲其须。
> * 象曰：贲其须，与上兴也。
* 九三：贲如，濡如，永贞吉。
> * 象曰：永贞之吉，终莫之陵也。
* 六四：贲如，鄱如，白马翰如；匪寇婚媾。
> * 象曰：六四当位，疑也；匪寇婚媾，终无尤也。
* 六五：贲于丘园，束帛戋戋，吝，终吉。
> * 象曰：六五之吉，有喜也。
* 上九：白贲，无咎。
> * 象曰：白贲无咎，上得志也。

# ䷖ 山地剥 - 二十三
* 剥：不利有攸往。
--------
* 彖曰：剥，剥也。柔变刚也。"不利有攸往"，小人长也。顺而止之，观象也。君子尚消息盈虚，天行也。
--------
* 大象曰：山附于地，剥；上以厚下安宅。
--------
* 初六：剥床以足，蔑，贞凶。
> * 象曰：剥床以足，以灭下也。
* 六二：剥床以辨，蔑，贞凶。
> * 象曰：剥床以辨，未有与也。
* 六三：剥之，无咎。
> * 象曰：剥之无咎，失上下也。
* 六四：剥床以肤，凶。
> * 象曰：剥床以肤，切近灾也。
* 六五：贯鱼以宫人宠，无不利。
> * 象曰：以宫人宠，终无尤也。
* 上九：硕果不食，君子得舆，小人剥庐。
> * 象曰：君子得舆，民所载也。小人剥庐，终不可用也。

# ䷗ 地雷复 - 二十四
* 复：亨。出入无疾，朋来无咎。反复其道，七日来复。利有攸往。
--------
* 彖曰：复，亨，刚反，动而以顺行，是以"出入无疾，朋来无咎"。"反复其道，七日来复"，天行也。"利有攸往"，刚长也。复，其见天地之心乎。
--------
* 大象曰：雷在地中，复；先王以至日闭关，商旅不行，后不省方。
--------
* 初九：不远复，无衹悔，元吉。
> * 象曰：不远之复，以修身也。
* 六二：休复，吉。
> * 象曰：休复之吉，以下仁也。
* 六三：频复，厉，无咎。
> * 象曰：频复之厉，义无咎也。
* 六四：中行独复。
> * 象曰：中行独复，以从道也。
* 六五：敦复，无悔。
> * 象曰：敦复无悔，中以自考也。
* 上六：迷复，凶，有灾眚；用行师，终有大败；以其国，君凶；至于十年不克征。
> * 象曰：迷复之凶，反君道也。

# ䷘ 天雷无妄 - 二十五
* 无妄：元亨，利贞。其匪正有眚，不利有攸往。
--------
* 彖曰：无妄，刚自外来而为主于内。动而健，刚中而应，大亨以正，天之命也。"其匪正有眚，不利有攸往"，无妄之往，何之矣？天命不佑，行矣哉！
--------
* 大象曰：天下雷行，物与无妄；先王以茂对时，育万物。
--------
* 初九：无妄，往吉。
> * 象曰：无妄之往，得志也。
* 六二：不耕获，不菑畲【，凶】；则，利有攸往。
> * 象曰：不耕获，未富也。
* 六三：无妄之灾：或系之牛，行人之得，邑人之灾。
> * 象曰：行人得牛，邑人灾也。
* 九四：可贞，无咎。
> * 象曰：可贞无咎，固有之也。
* 九五：无妄之疾，勿药有喜。
> * 象曰：无妄之药，不可试也。
* 上九：无妄，行有眚，无攸利。
> * 象曰：无妄之行，穷之灾也。

# ䷙ 山天大畜 - 二十六
* 大畜：利贞，不家食，吉。利涉大川。
--------
* 彖曰：大畜，刚健笃实，辉光日新其德。刚上而尚贤，能止健，大正也。"不家食，吉"，养贤也；"利涉大川"，应乎天也。
--------
* 大象曰：天在山中，大畜。君子以多识前言往行，以畜其德。
--------
* 初九：有厉，利已。
> * 象曰：有厉利已，不犯灾也。
* 九二：舆说輹。
> * 象曰：舆说輹，中无尤也。
* 九三：良马逐，利艰贞。曰闲舆卫，利有攸往。
> * 象曰：利有攸往，上合志也。
* 六四：童豕之牿，元吉。
> * 象曰：六四元吉，有喜也。
* 六五：豮豕之牙，吉。
> * 象曰：六五之吉，有庆也。
* 上九：何天之衢，亨。
> * 象曰：何天之衢，道大行也。

# ䷚ 山雷颐 - 二十七
* 颐：贞吉，观颐，自求口实。
--------
* 彖曰：颐，贞吉，养正则吉也。"观颐"，观其所养也。"自求口实"，观其自养也。天地养万物，圣人养贤以及万民，颐之时大矣哉！
--------
* 大象曰：山下有雷，颐。君子以慎言语，节饮食。
--------
* 初九：舍尔灵龟，观我朵颐，凶。
> * 象曰：观我朵颐，亦不足贵也。
* 六二：颠颐，拂经；于丘颐，征凶。
> * 象曰：六二征凶，行失类也。
* 六三：拂颐，贞凶；十年勿用，无攸利。
> * 象曰：十年勿用，道大悖也。
* 六四：颠颐，吉；虎视眈眈，其欲逐逐，无咎。
> * 象曰：颠颐之吉，上施光也。
* 六五：拂经，居贞吉，不可涉大川。
> * 象曰：居贞之吉，顺以从上也。
* 上九：由颐，厉吉，利涉大川。
> * 象曰：由颐厉吉，大有庆也。

# ䷛ 泽风大过 - 二十八
* 大过：栋桡，利有攸往，亨。
--------
* 彖曰：大过，大者过也。"栋桡"，本末弱也。刚过而中，巽而说行，"利有攸往"，乃亨。大过之时大矣哉！
--------
* 大象曰：泽灭木，大过；君子以独立不惧，遁世无闷。
--------
* 初六：藉用白茅，无咎。
> * 象曰：藉用白茅，柔在下也。
* 九二：枯杨生稊，老夫得其女妻，无不利。
> * 象曰：老夫女妻，过以相与也。
* 九三：栋桡，凶。
> * 象曰：栋桡之凶，不可以有辅也。
* 九四：栋隆，吉；有它，吝。
> * 象曰：栋隆之吉，不桡乎下也。
* 九五：枯杨生华，老妇得其士夫，无咎无誉。
> * 象曰：枯杨生华，何可久也？老妇士夫，亦可丑也。
* 上六：过涉灭顶，凶，无咎。
> * 象曰：过涉之凶，不可咎也。

# ䷜ 坎为水 - 二十九
* 习坎：有孚。维心亨，行有尚。
--------
* 彖曰：习坎，重险也。水流而不盈，行险而不失其信。"维心亨"，乃以刚中也；"行有尚"，往有功也。天险不可升也，地险山川丘陵也，王公设险以守其国。险之时用大矣哉！
--------
* 大象曰：水洊至，习坎；君子以常德行，习教事。
--------
* 初六：习坎，入于坎窞，凶。
> * 象曰：习坎入坎，失道凶也。
* 九二：坎有险，求小得。
> * 象曰：求小得，未出中也。
* 六三：来之坎坎，险且枕。入于坎窞，勿用。
> * 象曰：来之坎坎，终无功也。
* 六四：樽酒簋贰，用缶，纳约自牖，终无咎。
> * 象曰：樽酒簋贰，刚柔际也。
* 九五：坎不盈，祇既平，无咎。
> * 象曰：坎不盈，中未大也。
* 上六：系用徽纆，寘于丛棘，三岁不得，凶。
> * 象曰：上六失道，凶三岁也。

# ䷝ 离为火 - 三十
* 离：利贞，亨。畜牝牛，吉。
--------
* 彖曰：离，丽也。日月丽乎天，百谷草木丽乎土；重明以丽乎正，乃化成天下。柔丽乎中正，故亨，是以"畜牝牛，吉"也。
--------
* 大象曰：明两作，离；大人以继明照于四方。
--------
* 初九：履错然，敬之，无咎。
> * 象曰：履错之敬，以辟咎也。
* 六二：黄离，元吉。
> * 象曰：黄离元吉，得中道也。
* 九三：日昃之离，不鼓缶而歌，则大耋之嗟，凶。
> * 象曰：日昃之离，何可久也。
* 九四：突如，其来如，焚如，死如，弃如。
> * 象曰：突如，其来如，无所容也。
* 六五：出涕沱若，戚嗟若，吉。
> * 象曰：六五之吉，离王公也。
* 上九：王用出征，有嘉折首。获匪其丑，无咎。
> * 象曰：王用出征，以正邦也。[获匪其丑，大有功也。]

# ䷞ 泽山咸 - 三十一
* 咸：亨，利贞，取女吉。
--------
* 彖曰：咸，感也。柔上而刚下，二气感应以相与，止而说，男下女，是以"亨，利贞，取女吉"。天地感而万物化生，圣人感人心而天下和平。观其所感，而天地万物之情可见矣！
--------
* 大象曰：山上有泽，咸；君子以虚受人。
--------
* 初六：咸其拇。
> * 象曰：咸其拇，志在外也。
* 六二：咸其腓，凶，居吉。
> * 象曰：虽凶居吉，顺不害也。
* 九三：咸其股，执其随，往吝。
> * 象曰：咸其股，亦不处也。志在随人，所执下也。
* 九四：贞吉，悔亡。憧憧往来，朋从尔思。
> * 象曰：贞吉悔亡，未感害也。憧憧往来，未光大也。
* 九五：咸其脢，无悔。
> * 象曰：咸其脢，志末也。
* 上六：咸其辅颊舌。
> * 象曰：咸其辅颊舌，滕口说也。

# ䷞ 雷风恒 - 三十二
* 恒：亨，无咎，利贞，利有攸往。
--------
* 彖曰：恒，久也。刚上而柔下，雷风相与，巽而动，刚柔皆应，恒。"恒，亨，无咎，利贞"，久于其道也。天地之道，恒久而不已也。"利有攸往"，终则有始也。日月得天而能久照，四时变化而能久成，圣人久于其道而天下化成。观其所恒，而天地万物之情可见矣！
--------
* 大象曰：雷风，恒；君子以立不易方。
--------
* 初六：浚恒，贞凶，无攸利。
> * 象曰：浚恒之凶，始求深也。
* 九二：悔亡。
> * 象曰：九二悔亡，能久中也。
* 九三：不恒其德，或承之羞，贞吝。
> * 象曰：不恒其德，无所容也。
* 九四：田无禽。
> * 象曰：久非其位，安得禽也。
* 六五：恒其德，贞。妇人吉，夫子凶。
> * 象曰：妇人贞吉，从一而终也。夫子制义，从妇凶也。
* 上六：振恒，凶。
> * 象曰：振恒在上，大无功也。

# ䷠ 天山遁 - 三十三
* 遁：亨，小利贞。
--------
* 彖曰：遁，亨，遁而亨也。刚当位而应，与时行也。"小利贞"，浸而长也。遁之时义大矣哉！
--------
* 大象曰：天下有山，遁了；君子以远小人，不恶而严。
--------
* 初六：遁尾，厉，勿用有攸往。
> * 象曰：遁尾之厉，不往何灾也？
* 六二：执之用黄牛之革，莫之胜说。
> * 象曰：执用黄牛，固志也。
* 九三：系遁，有疾厉；畜臣妾吉。
> * 象曰：系遁之厉，有疾惫也；畜臣妾吉，不可大事也。
* 九四：好遁，君子吉，小人否。
> * 象曰：君子好遁，小人否也。
* 九五：嘉遁，贞吉。
> * 象曰：嘉遁贞吉，以正志也。
* 上九：肥遁，无不利。
> * 象曰：肥遁，无不利，无所疑也。

# ䷡ 雷天大壮 - 三十四
* 大壮：利贞。
--------
* 彖曰：大壮，大者壮也。刚以动，故壮。"大壮，利贞"，大者正也。正大以天地之情可见矣！
--------
* 大象曰：雷在天上，大壮；君子以非礼弗屡。
--------
* 初九：壮于趾，征凶；有孚。
> * 象曰：壮于趾，其弗穷也。
* 九二：贞吉。
> * 象曰：九二贞吉，以中正也。
* 九三：小人用壮，君子用罔，贞厉。羝羊触藩，羸其角。
> * 象曰：小人用壮，君子罔也。
* 九四：贞吉，悔亡。藩决不羸，壮于大舆之輹。
> * 象曰：藩决不羸，尚往也。
* 六五：丧羊于易，无悔。
> * 象曰：丧羊于易，位不当也。
* 上六：羝羊触藩，不能退，不能遂，无攸往。艰则吉。
> * 象曰：不能退，不能遂，不详也。艰则吉，咎不长也。

# ䷢ 火地晋 - 三十五
* 晋：康侯用锡马，蕃庶，昼日三接。
--------
* 彖曰：晋，进也。明出地上，顺而丽乎大明，柔进而上行，是以"康侯用锡马，蕃庶，昼日三接"。
--------
* 大象曰：明出地上，晋。君子以自昭明德。
--------
* 初六：晋如，摧如，贞吉。罔孚，裕无咎。
> * 象曰：晋如，摧如，独行正也。裕无咎，未受命也。
* 六二：晋如，愁如，贞吉。受兹介福，于其王母。
> * 象曰：受兹介福，以中正也。
* 六三：众允，悔亡。
> * 象曰：众允之，志上行也。
* 九四：晋如鼫鼠，贞厉。
> * 象曰：鼫鼠贞厉，位不当也。
* 六五：悔亡，失得勿恤，往吉，无不利。
> * 象曰：失得勿恤，往有庆也。
* 上九：晋其角，维用伐邑，厉吉，无咎；贞吝。
> * 象曰：维用伐邑，道未光也。

# ䷣ 地火明夷 - 三十六
* 明夷：利艰贞。
--------
* 彖曰：明入地中，明夷。内文明而外柔顺，以蒙大难，文王以之。"利艰贞"，晦其明也；内难而能正其志，箕子以之！
--------
* 大象曰：明入地中，明夷；君子以莅众，用晦而明。
--------
* 初九：明夷于飞，垂其翼，君子于行，三日不食。有攸往，主人有言。
> * 象曰：君子于行，义不食也。
* 六二：明夷；夷于左股，用拯马壮，吉。
> * 象曰：六二之吉，顺以则也。
* 九三：明夷于南狩，得其大首，不可疾，贞。
> * 象曰：南狩之志，乃大得也。
* 六四：入于左腹，获明夷之心，于出门庭。
> * 象曰：入于左腹，获心意也。
* 六五：箕子之明夷，利贞。
> * 象曰：箕子之贞，明不可息也。
* 上六：不明晦，初登于天，后入于地。
> * 象曰：初登于天，照四国也。后入于地，失则也。

# ䷤ 风火家人 - 三十七
* 家人：利女贞。
--------
* 彖曰：家人，女正位乎内，男正位乎外，男女正，天地之大义也。家人有严君焉，父母之谓也。父父，子子，兄兄，弟弟，夫夫，妇妇，而家道正，正家而天下定矣。
--------
* 大象曰：风自火出，家人；君子以言有物而行有恒。
--------
* 初九：闲有家，悔亡。
> * 象曰：闲有家，志未变也。
* 六二：无攸遂，在中馈，贞吉。
> * 象曰：六二之吉，顺以巽也。
* 九三：家人嗃嗃，悔厉，吉；妇子嘻嘻，终吝。
> * 象曰：家人嗃嗃，未失也；妇子嘻嘻，失家节也。
* 六四：富家，大吉。
> * 象曰：富家大吉，顺在位也。
* 九五：王假有家，勿恤，吉。
> * 象曰：王假有家，交相爱也。
* 上九：有孚威如，终吉。
> * 象曰：威如之吉，反身之谓也。

# ䷥ 火泽睽 - 三十八
* 睽：小事吉。
--------
* 彖曰：睽，火动而上，泽动而下；二女同居，其志不同行；说而丽乎明，柔进而上行，得中而应乎刚；是以"小事吉"。天地睽，而其事同也；男女睽，而其志通也；万物睽，而其事类也；睽之时用大矣哉！
--------
* 大象曰：上火下泽，睽；君子以同而异。
--------
* 初九：悔亡；丧马勿逐，自复；见恶人，无咎。
> * 象曰：见恶人，以辟咎也。
* 九二：遇主于巷，无咎。
> * 象曰：遇主于巷，未失道也。
* 六三：见舆曳，其牛掣，其人天且劓，无初有终。
> * 象曰：见舆曳，位不当也。无初有终，遇刚也。。
* 九四：睽孤，遇元夫，交孚，厉无咎。
> * 象曰：交孚无咎，志行也。
* 六五：悔亡，厥宗噬肤，往何咎？。
> * 象曰：厥宗噬肤，往有庆也。
* 上九：睽孤，见豕负涂，载鬼一车，先张之弧，后说之弧，匪寇婚媾，往遇雨则吉。
> * 象曰：遇雨之吉，群疑亡也。

# ䷦ 水山蹇 - 三十九
* 蹇：利西南，不利东北；利见大人，贞吉。
--------
* 彖曰：蹇，难也，险在前也。见险而能知止，知矣哉！"蹇，利西南"，往得中也；"不利东北"，其道穷也。"利见大人"，往有功也；当位贞吉，以正邦也。蹇之时用大矣哉！
--------
* 大象曰：山上有水，蹇；君子以反身修德。
--------
* 初六：往蹇，来誉。
> * 象曰：往蹇来誉，宜待也。
* 六二：王臣蹇蹇，匪躬之故。
> * 象曰：王臣蹇蹇，终无尤也。
* 九三：往蹇，来反。
> * 象曰：往蹇来反，内喜之也。
* 六四：往蹇，来连。
> * 象曰：往蹇来连，当位实也。
* 九五：大蹇，朋来。
> * 象曰：大蹇朋来，以中节也。
* 上六：往蹇来硕，吉；利见大人。
> * 象曰：往蹇来硕，志在内也；利见大人，以从贵也。

> # ䷧ 雷水解 - 四十
* 解：利西南。无所往，气来复吉；有攸往，夙吉。
--------
* 彖曰：解，险以动，动而免乎险，解。"解，利西南"，往得众也。"其来复吉"。乃得中也；"有攸往，夙吉"，往有功也。天地解，而雷雨作，雷雨作，而百果草木皆甲坼。解之时大矣哉！
--------
* 大象曰：雷雨作，解来；君子以赦过宥罪。
--------
* 初六：无咎。
> * 象曰：刚柔之际，义无咎也。
* 九二：田获三狐，得黄矢，贞吉。
> * 象曰：九二贞吉，得中道也。
* 六三：负且乘，致寇至，贞吝。
> * 象曰：负且乘，亦可丑也；自我致戎，又谁咎也。
* 九四：解而拇，朋至斯孚。
> * 象曰：解而拇，未当位也。
* 六五：君子维有解，吉；有孚于小人。
> * 象曰：君子有解，小人退也。
* 上六：公用射隼于高墉之上，获之，无不利。
> * 象曰：公用射隼，以解悖也。

# ䷨ 山泽损 - 四十一
* 损：有孚，元吉，无咎，可贞，利有攸往。曷之用？二簋可用亨。
--------
* 彖曰：损，损上益下，其道上行。损而"有孚，元吉，无咎，可贞，利有攸往。曷之用？二簋可用亨"。二簋应有时，损刚益柔有时，损益盈虚，与时偕行。
--------
* 大象曰：山下有泽，损；君子以惩忿窒欲。
--------
* 初九：已(巳?)事遄往，无咎，酌损之。
> * 象曰：已(巳?)事遄往，尚合志也。
* 九二：利贞，征凶；弗损，益之。
> * 象曰：九二利贞，中以为志也。
* 六三：三人行则损一人，一人行则得其友。
> * 象曰：一人行，三则疑也。
* 六四：损其疾，使遄有喜，无咎。
> * 象曰：损其疾，亦可喜也。
* 六五：或益之十朋之龟，弗克违，元吉。
> * 象曰：六五元吉，自上佑也。
* 上九：弗损，益之，无咎，贞吉，利有攸往。得臣无家。
> * 象曰：弗损，益之，大得志也。

# ䷩ 风雷益 - 四十二
* 益：利有攸往，利涉大川。
--------
* 彖曰：益，损上益下，民说无疆，自上下下，其道大光。"利有攸往"，中正有庆；"利涉大川"，木道乃行。益动而巽，日进无疆。天施地生，其益无方。凡益之道，与时偕行。
--------
* 大象曰：风雷，益；君子以见善则迁，有过则改。
--------
* 初九：利用为大作，元吉，无咎。
> * 象曰：元吉无咎，下不厚事也。
* 六二：或益之十朋之龟，弗克违，永贞吉；王用亨于帝，吉。
> * 象曰：或益之，自外来也。
* 六三：益之用凶事，无咎；有孚中行，告公用圭。
> * 象曰：益用凶事，固有之也。
* 六四：中行，告公从。利用为依迁国。
> * 象曰：告公从，以益志也。
* 九五：有孚惠心，勿用元吉；有孚惠我德。
> * 象曰：有孚惠心，勿用之矣；惠我德，大得志也。
* 上九：莫益之，或击之；立心勿恒，凶。
> * 象曰：莫益之，偏辞也；或击之，自外来也。

# ䷪ 泽天夬 - 四十三
* 夬：扬于王庭，孚号有厉；告自邑，不利即戎；利有攸往。
--------
* 彖曰：夬，决也，刚决柔也。健而说，决而和。"扬于王庭"，柔乘五刚也；"孚号有厉"，其危乃光也。"告自邑，不利即戎"，所尚乃穷也。"利有攸往"，刚长乃终也。
--------
* 大象曰：泽上于天，夬；君子以施禄吉下，居德则忌。
--------
* 初九：壮于前趾，往不胜为咎。
> * 象曰：不胜而往，咎也。
* 九二：惕号，莫夜有戎，勿恤。
> * 象曰：有戎勿恤，得中道也。
* 九三：壮于頄，有凶。君子夬夬，独行遇雨，若濡有愠，无咎。
> * 象曰：君子夬夬，终无咎也。
* 九四：臀无肤，其行次且。牵羊悔亡，闻言不信。
> * 象曰：其行次且，位不当也；闻言不信，聪不明也。
* 九五：苋陆夬夬，中行无咎。
> * 象曰：中行无咎，中未光也。
* 上六：无号，终有凶。
> * 象曰：无号之凶，终不可长也。

# ䷫ 天风姤 - 四十四
* 姤：女壮，勿用娶女。
--------
* 彖曰：姤，遇也，柔遇刚也。"勿用娶女"，不可与长也。天地相遇，品物咸章也。刚遇中正，天下大行也。姤之时义大矣哉！
--------
* 大象曰：天下有风，姤；后以施命诰四方。
--------
* 初六：系于金柅，贞吉。有攸往，见凶。羸豕孚蹢躅。
> * 象曰：系于金柅，柔道牵也。
* 九二：包有鱼，无咎，不利宾。
> * 象曰：包有鱼，义不及宾也。
* 九三：臀无肤，其行次且，厉，无大咎。
> * 象曰：其行次且，行未牵也。
* 九四：包无鱼，起凶。
> * 象曰：无鱼之凶，远民也。
* 六九：以杞包瓜，含章，有陨自天。
> * 象曰：九五含章，中正也；有陨自天，志不舍命也。
* 上九：姤其角，吝，无咎。
> * 象曰：姤其角，上穷吝也。
